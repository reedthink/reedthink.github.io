<!DOCTYPE html>












  


<html class="theme-next pisces use-motion" lang="zh-CN">
<head><meta name="generator" content="Hexo 3.8.0">
  <meta charset="UTF-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">










  <meta name="google-site-verification" content="kAUd03flEhpKH2gMasToA2-rRCae1hsFkTEaDcLQTUI">



  <meta name="msvalidate.01" content="F529B56C2A66DF1F8416F89C2E9B2CD3">





  <meta name="baidu-site-verification" content="8KkeVqU1tw">











<link rel="stylesheet" href="/lib/font-awesome/css/font-awesome.min.css?v=4.6.2">

<link rel="stylesheet" href="/css/main.css?v=6.7.0">


  <link rel="apple-touch-icon" sizes="180x180" href="/images/apple-touch-icon-next.png?v=6.7.0">


  <link rel="icon" type="image/png" sizes="32x32" href="/images/favicon-32x32-next.png?v=6.7.0">


  <link rel="icon" type="image/png" sizes="16x16" href="/images/favicon-16x16-next.png?v=6.7.0">


  <link rel="mask-icon" href="/images/logo.svg?v=6.7.0" color="#222">







<script id="hexo.configurations">
  var NexT = window.NexT || {};
  var CONFIG = {
    root: '/',
    scheme: 'Pisces',
    version: '6.7.0',
    sidebar: {"position":"left","display":"post","offset":12,"b2t":false,"scrollpercent":false,"onmobile":false},
    fancybox: false,
    fastclick: false,
    lazyload: false,
    tabs: true,
    motion: {"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},
    algolia: {
      applicationID: '',
      apiKey: '',
      indexName: '',
      hits: {"per_page":10},
      labels: {"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}
    }
  };
</script>


  




  <meta name="description" content="洛神赋曹植  　　黄初三年，余朝京师，还济洛川。古人有言：斯水之神，名曰宓妃。感宋玉对楚王说神女之事，遂作斯赋。其词曰： 　　余从京域，言归东藩，背伊阙，越轘辕，经通谷，陵景山。日既西倾，车殆马烦。尔乃税驾乎蘅皋，秣驷乎芝田，容与乎阳林，流眄乎洛川。于是精移神骇，忽焉思散。俯则未察，仰以殊观。睹一丽人，于岩之畔。乃援御者而告之曰：“尔有觌于彼者乎？彼何人斯，若此之艳也！”御者对曰：“臣闻河洛之神，">
<meta name="keywords" content="古文欣赏">
<meta property="og:type" content="article">
<meta property="og:title" content="洛神赋-曹植">
<meta property="og:url" content="http://yoursite.com/2019/07/09/洛神赋-曹植/index.html">
<meta property="og:site_name" content="zzuli_hanjk&#39;s blog">
<meta property="og:description" content="洛神赋曹植  　　黄初三年，余朝京师，还济洛川。古人有言：斯水之神，名曰宓妃。感宋玉对楚王说神女之事，遂作斯赋。其词曰： 　　余从京域，言归东藩，背伊阙，越轘辕，经通谷，陵景山。日既西倾，车殆马烦。尔乃税驾乎蘅皋，秣驷乎芝田，容与乎阳林，流眄乎洛川。于是精移神骇，忽焉思散。俯则未察，仰以殊观。睹一丽人，于岩之畔。乃援御者而告之曰：“尔有觌于彼者乎？彼何人斯，若此之艳也！”御者对曰：“臣闻河洛之神，">
<meta property="og:locale" content="zh-CN">
<meta property="og:updated_time" content="2019-07-17T11:08:21.266Z">
<meta name="twitter:card" content="summary">
<meta name="twitter:title" content="洛神赋-曹植">
<meta name="twitter:description" content="洛神赋曹植  　　黄初三年，余朝京师，还济洛川。古人有言：斯水之神，名曰宓妃。感宋玉对楚王说神女之事，遂作斯赋。其词曰： 　　余从京域，言归东藩，背伊阙，越轘辕，经通谷，陵景山。日既西倾，车殆马烦。尔乃税驾乎蘅皋，秣驷乎芝田，容与乎阳林，流眄乎洛川。于是精移神骇，忽焉思散。俯则未察，仰以殊观。睹一丽人，于岩之畔。乃援御者而告之曰：“尔有觌于彼者乎？彼何人斯，若此之艳也！”御者对曰：“臣闻河洛之神，">






  <link rel="canonical" href="http://yoursite.com/2019/07/09/洛神赋-曹植/">



<script id="page.configurations">
  CONFIG.page = {
    sidebar: "",
  };
</script>

  <title>洛神赋-曹植 | zzuli_hanjk's blog</title>
  












  <noscript>
  <style>
  .use-motion .motion-element,
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-title { opacity: initial; }

  .use-motion .logo,
  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope="" itemtype="http://schema.org/WebPage" lang="zh-CN">

  
  
    
  

  <div class="container sidebar-position-left page-post-detail">
    <div class="headband"></div>

    <header id="header" class="header" itemscope="" itemtype="http://schema.org/WPHeader">
      <div class="header-inner"><div class="site-brand-wrapper">
  <div class="site-meta">
    

    <div class="custom-logo-site-title">
      <a href="/" class="brand" rel="start">
        <span class="logo-line-before"><i></i></span>
        <span class="site-title">zzuli_hanjk's blog</span>
        <span class="logo-line-after"><i></i></span>
      </a>
    </div>
    
    
  </div>

  <div class="site-nav-toggle">
    <button aria-label="切换导航栏">
      <span class="btn-bar"></span>
      <span class="btn-bar"></span>
      <span class="btn-bar"></span>
    </button>
  </div>
</div>



<nav class="site-nav">
  
    <ul id="menu" class="menu">
      
        
        
        
          
          <li class="menu-item menu-item-home">

    
    
    
      
    

    

    <a href="/" rel="section"><i class="menu-item-icon fa fa-fw fa-home"></i> <br>首页</a>

  </li>
        
        
        
          
          <li class="menu-item menu-item-tags">

    
    
    
      
    

    

    <a href="/tags/" rel="section"><i class="menu-item-icon fa fa-fw fa-tags"></i> <br>标签</a>

  </li>
        
        
        
          
          <li class="menu-item menu-item-archives">

    
    
    
      
    

    

    <a href="/archives/" rel="section"><i class="menu-item-icon fa fa-fw fa-archive"></i> <br>归档</a>

  </li>

      
      
    </ul>
  

  

  
</nav>



  



</div>
    </header>

    


    <main id="main" class="main">
      <div class="main-inner">
        <div class="content-wrap">
          
            

          
          <div id="content" class="content">
            

  <div id="posts" class="posts-expand">
    

  

  
  
  

  

  <article class="post post-type-normal" itemscope="" itemtype="http://schema.org/Article">
  
  
  
  <div class="post-block">
    <link itemprop="mainEntityOfPage" href="http://yoursite.com/2019/07/09/洛神赋-曹植/">

    <span hidden itemprop="author" itemscope="" itemtype="http://schema.org/Person">
      <meta itemprop="name" content="zzuli_hanjk">
      <meta itemprop="description" content="repeat and accumulation">
      <meta itemprop="image" content="/images/avatar.gif">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="zzuli_hanjk's blog">
    </span>

    
      <header class="post-header">

        
        
          <h1 class="post-title" itemprop="name headline">洛神赋-曹植

              
            
          </h1>
        

        <div class="post-meta">
          <span class="post-time">

            
            
            

            
              <span class="post-meta-item-icon">
                <i class="fa fa-calendar-o"></i>
              </span>
              
                <span class="post-meta-item-text">发表于</span>
              

              
                
              

              <time title="创建时间：2019-07-09 20:15:19" itemprop="dateCreated datePublished" datetime="2019-07-09T20:15:19+08:00">2019-07-09</time>
            

            
              

              
                
                <span class="post-meta-divider">|</span>
                

                <span class="post-meta-item-icon">
                  <i class="fa fa-calendar-check-o"></i>
                </span>
                
                  <span class="post-meta-item-text">更新于</span>
                
                <time title="修改时间：2019-07-17 19:08:21" itemprop="dateModified" datetime="2019-07-17T19:08:21+08:00">2019-07-17</time>
              
            
          </span>

          

          
            
            
          

          
          

          
            <span class="post-meta-divider">|</span>
            <span class="post-meta-item-icon">
            <i class="fa fa-eye"></i>
             阅读次数： 
            <span class="busuanzi-value" id="busuanzi_value_page_pv"></span>
            </span>
          

          

          

        </div>
      </header>
    

    
    
    
    <div class="post-body" itemprop="articleBody">

      
      

      
        <center><h1>洛神赋</h1></center><br><center>曹植</center>

<p>　　黄初三年，余朝京师，还济洛川。古人有言：斯水之神，名曰宓妃。感宋玉对楚王说神女之事，遂作斯赋。其词曰：</p>
<p>　　余从京域，言归东藩，背伊阙，越轘辕，经通谷，陵景山。日既西倾，车殆马烦。尔乃税驾乎蘅皋，秣驷乎芝田，容与乎阳林，流眄乎洛川。于是精移神骇，忽焉思散。俯则未察，仰以殊观。睹一丽人，于岩之畔。乃援御者而告之曰：“尔有觌于彼者乎？彼何人斯，若此之艳也！”御者对曰：“臣闻河洛之神，名曰宓妃。然则君王之所见，无乃是乎！其状若何？臣愿闻之。”</p>
<p>　　余告之曰：其形也，翩若惊鸿，婉若游龙。荣曜秋菊，华茂春松。髣髴兮若轻云之蔽月，飘飖兮若流风之回雪。远而望之，皎若太阳升朝霞；迫而察之，灼若芙蕖出渌波。秾纤得中，修短合度。肩若削成，腰如约素。延颈秀项，皓质呈露。芳泽无加，铅华弗御。云髻峨峨，修眉联娟。丹唇外朗，皓齿内鲜。明眸善睐，靥辅承权。瓌姿艳逸，仪静体闲。柔情绰态，媚于语言。奇服旷世，骨像应图。披罗衣之璀粲兮，珥瑶碧之华琚。戴金翠之首饰，缀明珠以耀躯。践远游之文履，曳雾绡之轻裾。微幽兰之芳蔼兮，步踟蹰于山隅。于是忽焉纵体，以遨以嬉。左倚采旄，右荫桂旗。攘皓腕于神浒兮，采湍濑之玄芝。</p>
<p>　　余情悦其淑美兮，心振荡而不怡。无良媒以接欢兮，托微波而通辞。愿诚素之先达，解玉佩而要之。嗟佳人之信修，羌习礼而明诗。抗琼珶以和予兮，指潜川而为期。执眷眷之款实兮，惧斯灵之我欺。感交甫之弃言兮，怅犹豫而狐疑。收和颜而静志兮，申礼防以自持。</p>
<p>　　于是洛灵感焉，徙倚彷徨。神光离合，乍阴乍阳。竦轻躯以鹤立，若将飞而未翔。践椒途之郁烈，步蘅薄而流芳。超长吟以永慕兮，声哀厉而弥长。尔乃众灵杂沓，命俦啸侣。或戏清流，或翔神渚，或采明珠，或拾翠羽。从南湘之二妃，携汉滨之游女。叹匏瓜之无匹兮，咏牵牛之独处。扬轻袿之猗靡兮，翳修袖以延伫。体迅飞凫，飘忽若神。凌波微步，罗袜生尘。动无常则，若危若安；进止难期，若往若还。转眄流精，光润玉颜。含辞未吐，气若幽兰。华容婀娜，令我忘餐。</p>
<p>　　于是屏翳收风，川后静波。冯夷鸣鼓，女娲清歌。腾文鱼以警乘，鸣玉銮以偕逝。六龙俨其齐首，载云车之容裔。鲸鲵踊而夹毂，水禽翔而为卫。于是越北沚，过南冈，纡素领，回清扬。动朱唇以徐言，陈交接之大纲。恨人神之道殊兮，怨盛年之莫当。抗罗袂以掩涕兮，泪流襟之浪浪。悼良会之永绝兮，哀一逝而异乡。无微情以效爱兮，献江南之明珰。虽潜处于太阴，长寄心于君王。忽不悟其所舍，怅神宵而蔽光。</p>
<p>　　于是背下陵高，足往心留。遗情想像，顾望怀愁。冀灵体之复形，御轻舟而上溯。浮长川而忘反，思绵绵而增慕。夜耿耿而不寐，沾繁霜而至曙。命仆夫而就驾，吾将归乎东路。揽騑辔以抗策，怅盘桓而不能去。</p>

      
    </div>

    

    
    
    

    

    
      
    
    

    

    <footer class="post-footer">
      
        <div class="post-tags">
          
            <a href="/tags/古文欣赏/" rel="tag"># 古文欣赏</a>
          
        </div>
      

      
      
      

      
        <div class="post-nav">
          <div class="post-nav-next post-nav-item">
            
              <a href="/2019/06/09/测试接近成功/" rel="next" title="测试接近成功">
                <i class="fa fa-chevron-left"></i> 测试接近成功
              </a>
            
          </div>

          <span class="post-nav-divider"></span>

          <div class="post-nav-prev post-nav-item">
            
              <a href="/2019/07/17/宿建德江/" rel="prev" title="宿建德江">
                宿建德江 <i class="fa fa-chevron-right"></i>
              </a>
            
          </div>
        </div>
      

      
      
    </footer>
  </div>
  
  
  
  </article>


  </div>


          </div>
          

  



        </div>
        
          
  
  <div class="sidebar-toggle">
    <div class="sidebar-toggle-line-wrap">
      <span class="sidebar-toggle-line sidebar-toggle-line-first"></span>
      <span class="sidebar-toggle-line sidebar-toggle-line-middle"></span>
      <span class="sidebar-toggle-line sidebar-toggle-line-last"></span>
    </div>
  </div>

  <aside id="sidebar" class="sidebar">
    
    <div class="sidebar-inner">

      

      
        <ul class="sidebar-nav motion-element">
          <li class="sidebar-nav-toc sidebar-nav-active" data-target="post-toc-wrap">
            文章目录
          </li>
          <li class="sidebar-nav-overview" data-target="site-overview-wrap">
            站点概览
          </li>
        </ul>
      

      <div class="site-overview-wrap sidebar-panel">
        <div class="site-overview">
          <div class="site-author motion-element" itemprop="author" itemscope="" itemtype="http://schema.org/Person">
            
              <p class="site-author-name" itemprop="name">zzuli_hanjk</p>
              <p class="site-description motion-element" itemprop="description">repeat and accumulation</p>
          </div>

          
            <nav class="site-state motion-element">
              
                <div class="site-state-item site-state-posts">
                
                  <a href="/archives/">
                
                    <span class="site-state-item-count">21</span>
                    <span class="site-state-item-name">日志</span>
                  </a>
                </div>
              

              

              
                
                
                <div class="site-state-item site-state-tags">
                  <a href="/tags/index.html">
                    
                    
                      
                    
                      
                    
                      
                    
                      
                    
                      
                    
                      
                    
                      
                    
                      
                    
                      
                    
                      
                    
                      
                    
                      
                    
                    <span class="site-state-item-count">12</span>
                    <span class="site-state-item-name">标签</span>
                  </a>
                </div>
              
            </nav>
          

          

          
            <div class="links-of-author motion-element">
              
                <span class="links-of-author-item">
                  
                  
                    
                  
                  
                    
                  
                  <a href="https://github.com/reedthink" title="GitHub &rarr; https://github.com/reedthink" rel="noopener" target="_blank"><i class="fa fa-fw fa-github"></i>GitHub</a>
                </span>
              
                <span class="links-of-author-item">
                  
                  
                    
                  
                  
                    
                  
                  <a href="mailto:reedthink@qq.com" title="E-Mail &rarr; mailto:reedthink@qq.com" rel="noopener" target="_blank"><i class="fa fa-fw fa-envelope"></i>E-Mail</a>
                </span>
              
            </div>
          

          

          
          
            <div class="links-of-blogroll motion-element links-of-blogroll-block">
              <div class="links-of-blogroll-title">
                <i class="fa  fa-fw fa-link"></i>
                友情链接
              </div>
              <ul class="links-of-blogroll-list">
                
                  <li class="links-of-blogroll-item">
                    <a href="https://blog.frostmiku.com" title="https://blog.frostmiku.com" rel="noopener" target="_blank">frostmiku</a>
                  </li>
                
              </ul>
            </div>
          

          
            
          
          

        </div>
      </div>

      
      <!--noindex-->
        <div class="post-toc-wrap motion-element sidebar-panel sidebar-panel-active">
          <div class="post-toc">

            
            
            
            

            
              <div class="post-toc-content"><ol class="nav"><li class="nav-item nav-level-1"><a class="nav-link" href="#undefined"><span class="nav-number">1.</span> <span class="nav-text">洛神赋</span></a></li></ol></div>
            

          </div>
        </div>
      <!--/noindex-->
      

      

    </div>
  </aside>


        
      </div>
    </main>

    <footer id="footer" class="footer">
      <div class="footer-inner">
        <div class="copyright">&copy; <span itemprop="copyrightYear">2019</span>
  <span class="with-love" id="animate">
    <i class="fa fa-user"></i>
  </span>
  <span class="author" itemprop="copyrightHolder">zzuli_hanjk</span>

  

  
</div>


  <div class="powered-by">由 <a href="https://hexo.io" class="theme-link" rel="noopener" target="_blank">Hexo</a> 强力驱动 v3.8.0</div>



  <span class="post-meta-divider">|</span>



  <div class="theme-info">主题 – <a href="https://theme-next.org" class="theme-link" rel="noopener" target="_blank">NexT.Pisces</a> v6.7.0</div>




        
<div class="busuanzi-count">
  <script async src="https://busuanzi.ibruce.info/busuanzi/2.3/busuanzi.pure.mini.js"></script>

  
    <span class="post-meta-item-icon">
      <i class="fa fa-user"></i>
    </span>
    <span class="site-uv" title="总访客量">
      <span class="busuanzi-value" id="busuanzi_value_site_uv"></span>
    </span>
  

  
    <span class="post-meta-divider">|</span>
  

  
    <span class="post-meta-item-icon">
      <i class="fa fa-eye"></i>
    </span>
    <span class="site-pv" title="总访问量">
      <span class="busuanzi-value" id="busuanzi_value_site_pv"></span>
    </span>
  
</div>









        
      </div>
    </footer>

    
      <div class="back-to-top">
        <i class="fa fa-arrow-up"></i>
        
      </div>
    

    

    

    
  </div>

  

<script>
  if (Object.prototype.toString.call(window.Promise) !== '[object Function]') {
    window.Promise = null;
  }
</script>


























  
  <script src="/lib/jquery/index.js?v=2.1.3"></script>

  
  <script src="/lib/velocity/velocity.min.js?v=1.2.1"></script>

  
  <script src="/lib/velocity/velocity.ui.min.js?v=1.2.1"></script>


  


  <script src="/js/src/utils.js?v=6.7.0"></script>

  <script src="/js/src/motion.js?v=6.7.0"></script>



  
  


  <script src="/js/src/affix.js?v=6.7.0"></script>

  <script src="/js/src/schemes/pisces.js?v=6.7.0"></script>



  
  <script src="/js/src/scrollspy.js?v=6.7.0"></script>
<script src="/js/src/post-details.js?v=6.7.0"></script>



  


  <script src="/js/src/bootstrap.js?v=6.7.0"></script>



  


  


  





  

  

  
  <script>
    (function(){
      var bp = document.createElement('script');
      var curProtocol = window.location.protocol.split(':')[0];
      if (curProtocol === 'https') {
        bp.src = 'https://zz.bdstatic.com/linksubmit/push.js';        
      }
      else {
        bp.src = 'http://push.zhanzhang.baidu.com/push.js';
      }
      var s = document.getElementsByTagName("script")[0];
      s.parentNode.insertBefore(bp, s);
    })();
  </script>


  

  

  

  

  

  

  

  

  

  

</body>
</html>
